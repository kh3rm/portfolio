---
Title: Design Principles Analysis
Description: An analysis of three websites, and this portfolio-page, from a design principles-perspective.
---

<h1 class="about-rubric">Design Principles Analysis</h1>
<br>
I denna analys kommer vi att byta grepp, och istället titta till tre personsidor/bloggar, som mer efterliknar våra portfolio-sidor i dess sammansättning, och analysera dessa utifrån ett designprincipiellt perspektiv.

Därefter kommer även min egen portfolio-sida nagelfaras på samma sätt.

Avslutningsvis ska vi se om det finns några designmässiga uppslag att finna hos de tre förstnämnda analyserade sidorna, som kan inspirera till eventuella idéer som är värda att emulera och implementera på den egna portfolio-sidan.

<h2 class="sub-rubric">Urval</h2>


- [Human Cyclist](https://humancyclist.wordpress.com/) - Londonbaserad cykelbloggare (wordpress).

- [Zwischenzug](https://zwischenzug.substack.com/) - En substack-schackblogg.

- [Max Böck](https://mxb.dev/) - Wienbaserad front-end-developer.

Jag har valt dessa tre, för att (halvironiskt) i mitt urval applicera principen repetition, som också är en viktig designprincip, när det gäller mina val av personsidor för analys.

Det blir alltså återigen en cykelrelaterad sida, återigen en schackrelaterad dito, men väljer också att komplettera dessa två med en sida som tillhör en intressant front-end-specialist som jag kommit att bekanta mig med, och det ska bli intressant att se hur de skiljer sig åt, vilka designprinciper de har valt att fokusera på, hur bra de har lyckats, och kanske i synnerhet hur det kan te sig och se ut när ett fullblodsproffs sitter vid spakarna.

<h2 class="sub-rubric">Metod och Referenser</h2>

Analysen har utförts med framförallt den utomordentliga Canva-primern: [Design elements and principles](https://www.canva.com/learn/design-elements-principles/) som konceptuell grund.

Den har dessutom haft uppbackning av ett par matnyttiga videos:

- [The 5 Design Principles (But in Web Design)](https://www.youtube.com/watch?v=A8bsrYqn0NQ)

- [The Principles of Design](https://www.youtube.com/watch?v=9EPTM91TBDU)

- [The Basic Elements of Design](https://www.youtube.com/watch?v=MshxnTQW4qU)



<h2 class="sub-rubric">Resultat och Analys</h2>

<h2 class="analysis-site-rubric">humancyclist.wordpress.com</h2>

<img class ="load-screenshot" src= "%assets_url%/img/human-cyclist-screenshot.png" alt="Human Cyclist Screenshot">

Webbplatsen drivs av en kvinnlig cykelfantast boendes i London, som genom den har etablerat en plattform för sitt skrivande och sitt stora cykelintresse.

Tankar om cykling kombineras med tankar om vardagen och livet i allmänhet, och hon vill locka, inspirera och motivera läsare till att ta sig ut i den fria luften och att spendera tid på cykeln.

Det är en Wordpress-driven sida, som jobbar med ganska enkla och okomplicerade medel utifrån ett utav deras etablerade templates, där texten och de tillhörande bilderna i blogg/kortessä-formaten är i absolut huvudfokus.

Färgschemat är neutralt akromatiskt med ett accentuerande gul-brunt undantag för 'Older Posts'-knappen.

I överblicksvyn som möter en på home-sidan där blogginläggen listas, och i de få underkategori-vyerna som man kan välja bland i den väldigt sparsmakade menyn, används hela skärmbredden för att lista illustrerade länkelement för varje bloggpost på ett storskaligt, effektivt, tydligt och lättklickat sätt.

Skärmbredden utnyttjas maximalt även när det kommer till illustrerade blogginläggstitlar på ett stundtals väldigt effektfullt och storslaget sätt, vilket inbjuder till läsning:

<img class ="load-screenshot" src= "%assets_url%/img/human-cyclist-screenshot2.png" alt="Human Cyclist Screenshot Title">

Längre ned i själva blogginläggsvyn där texten ska konsumeras är innehållet istället mer propert centrerat, med en tydlig sans-serif-font, och goda sidomarginaler för bättre läsbarhet.

En väldigt generöst tilltagen footer används för att samla upp all övrig information och alla övriga länkar.

Det är inte alltförmycket flärd och fläkt, utan de designprinciper som framförallt anammats för att främja innehållet är balans, hierarki, skala och kontrast, vilket den lyckas bra med, dock med vissa reservationer.

Sidan har en del mindre skavanker när det gäller balansen, i synnerhet i anslutning till vissa av artikelbilderna, som inte är fullt synkade i bredd med artikeltexten, där den är i linje med texten till vänster, men däremot inte fyller ut fullt ut till höger, vilket bidrar till en visuell obalans.

Begynnelseordet från paragrafen som är ämnad att följa nedantill letar sig ibland t o m in bredvid bilden i det nedre högra bildhörnet, och alltså inte under det, vilket verkligen stör läsflödet och sänker det allmäna intrycket:

<img class ="load-screenshot" src= "%assets_url%/img/human-cyclist-screenshot3.png" alt="Human Cyclist Screenshot Title">

Därtill är den nedre marginalen (margin-bottom) i anslutning till bilderna ofta undermålig och otillräcklig, vilket stundtals leder till en trängd känsla och och en störd sidrytm. Tillämplingen ter sig aningen nyckfull, och verkar ha varierat genom åren.

Underrubrikerna lider också de av en inkonsekvent hantering, från blogginlägg till blogginlägg, där de ibland, i mitt tycke, bidrar till en exemplarisk hierarkisk ordning och tydlighet, men andra gånger är för små, och ibland alldeles för *stora.

(*Det går naturligtvis att leka med skalorna och jobba med t ex oproportionerligt stora underrubriker på ett medvetet och mycket effektfullt sätt, men då bör det ske med en klar och tydlig tanke, och på ett sätt som rimmar med den övriga layouten, vilket jag inte tycker att den gör här.)


<h2 class="analysis-site-rubric">zwischenzug.substack.com</h2>

<img class ="analysis-screenshot" src= "%assets_url%/img/zwischenzug-screenshot.png" alt="Zwischenzug Screenshot">

Sidan drivs av en amerikansk schack-mästare (Fide-Master) vid namn Nathan Solon.

Schackfilosofiska inlägg varvas med mer allmäna schackreflektioner, uppdateringar och partianalyser.

Det är en Substack-baserad sida, vilket gör att templaten är relativt låst, och det man som skribent har möjligheten att påverka i form utav egna layoutval är ganska begränsat.

Färgschemat är återigen minimalistiskt och neutralt akromatiskt, och denna gång är det accentuerande undantaget orange för Subscribe-knappen, vilket är default-färgen.

Indexsidan jobbar överst med ett 4-kolumns-grid, där det senaste blogginlägget highlightas i det 2-kolumns-breda centrerade elementet, flankerade av 1 kolumns-breda element med tidigare blogginlägg kronologiskt listade i det vänstra, och de mest populära i det högra.

Under det följer ytterligare ett gridelement som istället är 3-kolumnsbaserad, där blogginläggen fortsätter att listas kronologiskt i två av de tre kolumnerna (går också att istället sortera inläggen utifrån popularitet och hur mycket diskussion som har skett i relation till dem), medan den sista kolumnen ute till höger istället används till ett subscription-formulär och rekommendationer.

Den här ganska standardiserade substackformatet är inte särskilt nyskapande och spännande, men desto mer välkalibrerat, lättöverskådligt, tydligt och klart, och det lämpar sig i mitt tycke mycket väl till det här nyktra schackändamålet, och etablerar en harmonisk och balanserad grund.

Inne i själva artikelvyn är det återigen en text- och läsvänlig orientering som tillämpas, liknande den för Human Cyclist-bloggen, med centrerat innehåll, en tydlig sans-serif-font, och goda sidomarginaler.

<img class ="analysis-screenshot" src= "%assets_url%/img/zwischenzug-screenshot2.png" alt="Zwischenzug Screenshot Article">

Denna dras dock inte med samma problem när det gäller slarvig och inkonsekvent marginal- och underrubrikstillämpning, utan allt är prydligt, enhetligt organiserat och dimensionerat, med en tydlig hierarki.



<h2 class="analysis-site-rubric">mxb.dev</h2>

<img class ="load-screenshot" src= "%assets_url%/img/max-bock-screenshot.png" alt="Max Böck Screenshot">

Härnäst ska vi ta oss en titt på front-end-utvecklaren Max Böcks personliga sida, på vilken han samlar information om sig själv, sitt arbete och sina projekt, och därtill uprätthåller en sporadiskt uppdaterad blogg.

Indexsidan har en väldigt luftig, behaglig, minimalistisk look, där en rejält uppskalad h1-hero-title proklamerandes "I make Websites." sätter tonen och fångar essensen med exemplarisk hierarisk tydlighet.

Utöver det framlyfts 8 utvalda, illustrerade blogginläggsthumbnails i ett 4-kolumns-, 2-raders-grid, följt av en liten elegant footer med länkar, som också uppvisar sidans perfekta Web Vitals-resultatvärden från Page Speed Insight (4 x 100).

Sidans färgtema kan regleras med hjälp av färgroller-ikonen i den övre navbaren, där ett klassiskt och ett mörkt tema kompletteras av 8 ytterligare: 7 Mariokart-N64-inspirerade sådana, som en homage till det klassiska spelet, och ett Lobster Life-tema, där även pekaren involveras och förvandlas till en hummer. Charmigt.

De 3 undersidorna (02 writing, 03 notes, 04 about) som tillsammans med 01 home-indexsidan utgör denna sparsmakade sidas huvudvyer, följer i regel samma avundsvärda, luftiga balans och rytm.

På About-sidan stöter man dock på ett tilltag som jag tycker är värt att analysera mer i detalj.

Jag väljer att först citera den tidigare refererade Canva-artikeln:

<pre class="quote">
"...But, as many argue, once you’ve learnt these rules, it’s definitely time to break them."
</pre>


Här stöter vi på ett bra exempel på hur man kan skapa medveten obalans, och inkorporera inslag av randomness och direction på ett finurligt sätt.

Han väljer nämligen att placera sitt profilfoto i kloss längst ute i vänster, frångåendes de marginaler och den balanspraxis han etablerat för sidan i övrigt:

<img class ="load-screenshot" src= "%assets_url%/img/max-bock-screenshot2.png" alt="Max Böck Screenshot About">


Det här greppet står ut, och åtminstone jag hajar till och reagerar, men upplever att han får det att fungera på ett lekfullt sätt, och blicken dras naturligt mot tillbaka mot introduktionstexten och den tydliga, storskaliga titeln som han verkar ämna vilja rikta uppmärksamheten mot.

Sedan finns det alltid en risk att man alltför generöst och tendentiöst läser in dimensioner och esoteriska metanivåer i det en nominell expert skapat, för någonting man hade annars hade uppfattat och avfärdat som ett misstag eller dåligt omdöme om det hade gällt en mer ordinär utvecklare, men givet hur noggrann och genomtänkt sidan är i alla dess detaljer i övrigt, så vill jag med säkerhet påstå att den inte är slarv som ligger bakom den avvikande placeringen.

Och även i det här (tillsynes) medvetna tilltaget, så finns det en breddmässig samstämmighet mellan fotot, om man inkluderar dess högermarginal, och texten, så det finns en sorts balans även i den konstruerade obalansen.

Sedan om det här iögonfallande tilltaget faktiskt mynnar ut i någonting "bättre" än vad en mer normalt postionerad bild och ett mer standard tillvägagångssätt hade åstadkommit, det är högst subjektivt, och går att diskutera. Ett intressant grepp var det åtminstone.


<h2 class="analysis-site-rubric">hekr23's portfolio</h2>

<img class ="analysis-screenshot" src= "%assets_url%/img/portfolio-screenshot.png" alt="Portfolio Screenshot">


Sidan jobbar med ganska enkla medel, utan några direkt utstickande, vågade, spretiga element eller tilltag, men upprätthåller en bra balans, rytm och hierarki, med en tydlig och lättläst typografi.

Den använder sig av väldigt enkla och minimalistiska färgscheman, för både grundtemat och det mörka, och de är mjukt övergående och harmoniska snarare än skarpa och kontrasterande.

De textintensiva vyerna på indexsidan, i about, analysis och docs använder generösare sidomarginaler för att främja bättre läsbarhet.

Gallery och tech utnyttjar istället mer av den fulla sidbredden för att användaren bättre ska kunna överskåda och interagera med innehållet, och använder sig av en väldigt nätt uppskalning och skuggning för att skapa fokus och djup.

Footern är liten och enkel, med väl tilltagna och tydliga ikoner, som är lätta att se och navigera sig till, även för den med lite sämre syn.

En detalj som står ut litegrann, är den blinkande stjärn-effekten på design-underrubriken i headern i det mörka temat.

Det är intessant hur en sådan väldigt liten och modest utsmyckning kan te sig rätt effektfull och iögonfallande, i ett övrigt väldigt lugnt och enhetligt sammanhang.


<h2 class="sub-rubric">Sammanfattande tankar</h2>

Alla de fyra analyserade sidorna tycker jag klarar sig bra överlag.

Human Cyclist-bloggen är väl den som har de mest påtagliga problemen, med en inkonsekvent och nyckfull hantering av bildbredd, marginaler och underrubriker.

Understryker vikten av att skapa goda vanor, och att jobba med klasser konsekvent, och inte halvhjärtat applicera dem sporadiskt. Det både lyfter helhetsintrycket och underlättar för utvecklaren själv.

När det gäller Zwischenzug-sidan, så är substack-kostymen lite begränsande, och hämmande av den kreativa friheten, men underlättar samtidigt för kreatörer att upprätthålla en bra standardiserad grundnivå, och varken på den här eller någon annan substack-sida som jag någonsin besökt har jag haft någonting att anmärka på när det gäller habil och stabil balans, typografi, rytm, hantering av whitespaces, etc.

Mindre risker, mindre belöning, kan man kanske säga, men det huvudsakliga textinnehållet tillåts skina och ges bruklig prioritet.

Inte helt oväntat, så är det front-end-specialistens sida som imponerar och inspirerar mest.

Finns gott om guldstjärnor att dela ut och sporras av, och han lyckas med all denna finess och elegans i en slimmad skrud (antalet resurs-requests håller sig mellan 10-20 för samtliga sidor, och dataåtgången aldrig över 260 kb), och det tål att upprepas att sidan får idel 100-poängare när det gäller Page Speed Insights sammanfattande Web Vitals.

Om jag får välja ut en detalj specifikt, som jag också kommer att återkomma till nedan, så är det sättet han vågar skala upp titlar och underrubriker rejält för att skapa ordentlig hierarkisk pondus.

<h2 class="sub-rubric">Inspiration och Revideringar</h2>

Jag är generellt nöjd med hur min portfolio-sida har artat sig, och väljer att låta det mesta bero, men lämnar dörren öppen för att hämta ytterligare inspiration från framförallt mxb.dev när det vankas projektbygge.

Men, väljer att göra en ordentlig förändring, för även om de hållit en acceptabel nivå, så är det ändå någonting som hela tiden skavt med det sättet jag arbetat med mina titlar och underrubriker.

<img class ="analysis-screenshot" src= "%assets_url%/img/portfolio3-screenshot.png" alt="Portfolio Screenshot">


Jag väljer att skala upp titlarna och underrubriker ytterligare för att ge än mer vikt och hierarkiskt eftertryck, och istället frångå understrykningarna.

Ämnade till en början att också linjera underrubrikerna med texten till vänster, och endast centrera titeln, då jag observerat att det ofta brukar kunna te sig bättre, men det är någonting som felar med balansen när jag provar mig på det, vilket jag tror kan bero på att de då blir aningen missviktade i förhållande till rubrikerna och texten i alla de inbäddade screenshotsen.

Väljer därför att fortsatt centrera även underrubrikerna i den här implementationen.

<img class ="analysis-screenshot" src= "%assets_url%/img/portfolio4-screenshot.png" alt="Portfolio Screenshot">

Det är en förändring som berör bl a designprinciperna typografi, hierarki och skala, och den mynnar i mitt tycke ut i en klar förbättring.


<h2 class="sub-rubric">Författare</h2>
Rapport skriven av Herman Karlsson (hekr23).
